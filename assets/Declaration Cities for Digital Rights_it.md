---
fontfamily: arev
---

# Dichiarazione della Coalizione di Città per i Diritti Digitali

Noi, le sottoscritte città, ci uniamo formalmente per costituire la **Coalizione di Città per i Diritti Digitali**, per proteggere e sostenere i diritti umani su internet a livello locale e globale.

**Internet** è diventata inseparabile dalle nostre vite quotidiane. Ciononostante, ogni giorno ci sono
nuovi casi di usi illeciti dei diritti digitali, di abusi e mala informazione e di concentrazione
di potere in tutto il mondo: censura della **libertà di espressione**; monitoraggio, condivisione 
e vendita senza consenso di informazioni personali, inclusi i nostri movimenti e le nostre comunicazioni;
algoritmi "a scatola nera" che sono usati per prendere decisioni senza responsabilità;
i social media utilizzati come strumento di molestia e diffusione dell'odio, indebolimento dei
processi democratici e dell'opinione pubblica.

Come città, le istituzioni democratiche più vicine alle persone, siamo determinate a eliminare
gli ostacoli allo sfruttamento di opportunità tecnologiche che migliorino le vite dei nostri
componenti e a fornire servizi digitali sicuri e degni di fiducia e infrastrutture a supporto
delle nostre comunità. Crediamo con forza che i **principi dei diritti umani**, come la **privacy**,
**la libertà di espressione** e la **democrazia** debbano essere incorporate
per definizione all'interno delle piattaforme digitali, a partire da infrastrutture
e servizi a controllo locale.
 
Come coalizione e con il supporto del Programma delle Nazioni Unite per gli Insediamenti Umani (**UN-Habitat**), condivideremo le migliori pratiche, impareremo dalle problematiche e dalle soluzioni di ciascuno
e coordineremo iniziative e azioni comuni. Ispirati dalla Coalizione per i Diritti e i Principi di Internet
(**IRPC**), prodotto del lavoro di 300 parti interessate negli ultimi dieci anni, siamo
determinati a perseguire i seguenti cinque principi in continua evoluzione:

## 1. Accesso universale e paritario a internet e alfabetizzazione digitale

Ciascuno dovrebbe avere accesso a servizi internet e digitali in modo economico, accessibile e paritario,
e in più possedere le capacità digitali per far uso di questo accesso e superare il digital divide.

## 2. Privacy, protezione dei dati e sicurezza 

Ciascuno dovrebbe godere della privacy e del controllo delle proprie informazioni personali attraverso
la protezione dei dati sia nei luoghi fisici che in quelli virtuali, per assicurare la confidenzialità,
la sicurezza, la dignità e l'anonimità e la giurisdizione sui propri dati, compreso il diritto
di sapere cosa accada di essi, di chi li utilizzi e a che scopo.

## 3. Trasparenza, responsabilità e non discriminazione dei dati, dei contenuti e degli algoritmi

Ciascuno dovrebbe avere accesso a informazioni comprensibili ed accurate riguardo ai sistemi tecnologici,
algoritmici e di intelligenza artificiale che hanno impatto sulla propria vita e la possibilità
di mettere in discussione e cambiare sistemi non equi, parziali o discriminatori.

## 4. Democrazia Partecipativa, differenze e inclusione

Ciascuno dovrebbe avere piena rappresentanza su internet e la possibilità di confrontarsi con la città
collettivamente attraverso processi digitali aperti, partecipativi e trasparenti.

Ciascuno dovrebbe aver l'opportunità di partecipare a definire le infrastrutture e i servizi digitali
locali e, più in generale, alla definizione di politiche per il bene comune.

## 5. Standard aperti ed etici per i servizi digitali

Ciascuno dovrebbe essere in grado di utilizzare le tecnologie che sceglie e potersi aspettare lo stesso livello
di interoperabilità, inclusione e opportunità nei servizi digitali.

Le città dovrebbero determinare le proprie infrastrutture tecnologiche, i propri servizi e 
le proprie agende attraverso servizi digitali con standard e dati aperti ed etici, perché ci sia la sicurezza
che possano rispettare questa promessa.

